+++
author = "Idris Reynolds"
date = "2007-03-01T00:00:00+00:00"
image = ""
imageCaption = ""
standfirst = "Cerdd ar gyfer Rhifyn 1 Dan y Landsker"
standfirstSummary = "Cerdd ar gyfer Rhifyn 1 Dan y Landsker"
title = "Dan y Landsker"

+++
> Lle bu Gerallt Gymro unwaith<br />
> Yn cenhadu ar ei daith  <br />
> Troedio wna'i ddilynwyr heddiw<br />  
> Yr un llwybrau — dros yr iaith.  <br />
> Wrth i'r ymgyrch atgyfnerthu,  <br />
> Wrth i'r gweithwyr ennill tir<br />
> Cofiwn am y fyddin honno<br />
> Laniodd gynt ym Maenor-byr.<br />
>
> Lle bu Normyn balch y cestyll<br />
> Yn teyrnasu yn eu tro<br />
> Fe ddaw Waldo 'nôl i Hwlffordd<br />
> I gysodi'r papur bro.<br />
> Lle bu niwloedd yn lledrithio<br />
> Chwedlau hen y broydd hyn<br />
> Llifo eto wna'r ddwy Gleddau<br />
> Yn Gymraeg, mewn du a gwyn.<br />
>
> Gwelwn fod treftadaeth Dwei<br />
> Yn ymestyn hwnt i'r Foel<br />
> A bod trwch o gennin Pedr<br />
> Ym mro'r priddyn coch a'r oel.<br />
> Boed i'r fenter newydd uno<br />
> Y ddwy ochor, blwy' wrth blwy'<br />
> Fel na fo'n y Benfro gyfoes<br />
> 'Down below' na landsker mwy.<br />

— **Prifardd Idris Reynolds**